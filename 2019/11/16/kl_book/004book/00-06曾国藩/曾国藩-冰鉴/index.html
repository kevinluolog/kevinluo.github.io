<!DOCTYPE html><html lang="zh-CN"><head><meta name="generator" content="Hexo 3.9.0"><meta http-equiv="content-type" content="text/html; charset=utf-8"><meta content="width=device-width, initial-scale=1.0, maximum-scale=1.0, user-scalable=0" name="viewport"><meta content="yes" name="apple-mobile-web-app-capable"><meta content="black-translucent" name="apple-mobile-web-app-status-bar-style"><meta content="telephone=no" name="format-detection"><meta name="description"><title>曾国藩-冰鉴 | ⍟曾经走过👣</title><link rel="stylesheet" type="text/css" href="/css/style.css?v=0.0.0"><link rel="stylesheet" type="text/css" href="//lib.baomitu.com/normalize/8.0.1/normalize.min.css"><link rel="stylesheet" type="text/css" href="//lib.baomitu.com/pure/1.0.0/pure-min.css"><link rel="stylesheet" type="text/css" href="//lib.baomitu.com/pure/1.0.0/grids-responsive-min.css"><link rel="stylesheet" href="//lib.baomitu.com/font-awesome/4.7.0/css/font-awesome.min.css"><script type="text/javascript" src="//lib.baomitu.com/jquery/3.4.0/jquery.min.js"></script><link rel="icon" mask sizes="any" href="/favicon.ico"><link rel="Shortcut Icon" type="image/x-icon" href="/favicon.ico"><link rel="apple-touch-icon" href="/apple-touch-icon.png"><link rel="apple-touch-icon-precomposed" href="/apple-touch-icon.png"><link rel="alternate" type="application/atom+xml" href="/atom.xml"></head><body><div class="body_container"><div id="header"><div class="site-name"><h1 class="hidden">曾国藩-冰鉴</h1><a id="logo" href="/.">⍟曾经走过👣</a><p class="description">kevinluo</p></div><div id="nav-menu"><a class="current" href="/."><i class="fa fa-home"> 首页</i></a><a href="/archives/"><i class="fa fa-archive"> 归档</i></a><a href="/search/"><i class="fa fa-search"> 搜索</i></a><a href="/atom.xml"><i class="fa fa-rss"> 订阅</i></a></div></div><div class="pure-g" id="layout"><div class="pure-u-1 pure-u-md-3-4"><div class="content_container"><div class="post"><h1 class="post-title">曾国藩-冰鉴</h1><div class="post-meta">Nov 16, 2019<span> | </span><span class="category"><a href="/categories/00-06曾国藩/">00-06曾国藩</a></span><script src="https://busuanzi.ibruce.info/busuanzi/2.3/busuanzi.pure.mini.js" async></script><span id="busuanzi_container_page_pv"> | <span id="busuanzi_value_page_pv"></span><span> 阅读</span></span><span class="post-time"><span class="post-meta-item-text"> | </span><span class="post-meta-item-icon"><i class="fa fa-keyboard-o"></i><span class="post-count"> 2.5k</span><span class="post-meta-item-text"> 字</span></span></span><span class="post-time"> | <span class="post-meta-item-icon"><i class="fa fa-hourglass-half"></i><span class="post-count"> 8</span><span class="post-meta-item-text"> 分钟</span></span></span></div><div class="clear"><div class="toc-article" id="toc"><div class="toc-title">文章目录</div><ol class="toc"><li class="toc-item toc-level-1"><a class="toc-link" href="#曾国藩-冰鉴"><span class="toc-number">1.</span> <span class="toc-text">曾国藩-冰鉴</span></a><ol class="toc-child"><li class="toc-item toc-level-2"><a class="toc-link" href="#曾国藩相术口诀"><span class="toc-number">1.1.</span> <span class="toc-text">曾国藩相术口诀：</span></a></li><li class="toc-item toc-level-2"><a class="toc-link" href="#第一神骨"><span class="toc-number">1.2.</span> <span class="toc-text">第一：神骨</span></a></li><li class="toc-item toc-level-2"><a class="toc-link" href="#第二刚柔"><span class="toc-number">1.3.</span> <span class="toc-text">第二：刚柔</span></a></li><li class="toc-item toc-level-2"><a class="toc-link" href="#第三容貌"><span class="toc-number">1.4.</span> <span class="toc-text">第三：容貌</span></a></li><li class="toc-item toc-level-2"><a class="toc-link" href="#第四情态"><span class="toc-number">1.5.</span> <span class="toc-text">第四：情态</span></a></li><li class="toc-item toc-level-2"><a class="toc-link" href="#第五须眉"><span class="toc-number">1.6.</span> <span class="toc-text">第五：须眉</span></a></li><li class="toc-item toc-level-2"><a class="toc-link" href="#第六声音"><span class="toc-number">1.7.</span> <span class="toc-text">第六：声音</span></a></li><li class="toc-item toc-level-2"><a class="toc-link" href="#第七气色"><span class="toc-number">1.8.</span> <span class="toc-text">第七：气色</span></a></li></ol></li></ol></div></div><div class="post-content"><h1 id="曾国藩-冰鉴">曾国藩-冰鉴</h1>
<div class="contents">
<p>contents</p>
</div>
<div class="section-numbering">

</div>
<h2 id="曾国藩相术口诀">曾国藩相术口诀：</h2>
<p>邪正看眼鼻，真假看嘴唇；功名看气概，富贵看精神；</p>
<p>主意看指爪，风波看脚筋；若要看条理，全在语言中。</p>
<h2 id="第一神骨">第一：神骨</h2>
<p>语云："脱谷为糠，其髓斯存"，神之渭也。"山骞不崩，唯百为镇"，骨之谓也。一身精神，具乎两目；一身骨相，具乎面部。他家兼论形骸，文人先观神骨。开门见山，此为第一。</p>
<p>文人论神，有清浊之辨。清浊易辨，邪正难辨。欲辨邪正，先观动静；静若含珠，动若木发；静若无人，动若赴的，此为澄清到底。静若萤光，动若流水，尖巧而喜淫；静若半睡，动若鹿骇，别人而深思。一为败器，一为隐流，均之托迹于清，不可不辨。</p>
<p>凡精神，抖擞处易见，断续处难见。断者出处断，续者闭处续。道家所谓"收拾入门"之说，不了处看其脱略，做了处看其针线。小心者，从其不了处看之，疏节阔目，若不经意，所谓脱略也。大胆者，从其做了处看之，慎重周密，无有苟且，所谓针线也。二者实看向内处，稍移外便落情态矣，情态易见。</p>
<p>骨有九起：天庭骨隆起，枕骨强起，顶骨平起，佐串骨角起，太阳骨线起，眉骨伏犀起，鼻骨芽起，颧骨若不得而起，项骨平伏起。在头，以天庭骨、枕骨、太阳骨为主；在面，以眉骨、颧骨为主。五者备，柱石之器也；一则不穷；二则不贱；三则动履稍胜；四则贵矣。</p>
<p>骨有色，面以青为贵，"少年公卿半青面"是也。紫次之，白斯下矣。骨有质，头以联者为贵。碎次之。总之，头上无恶骨，面佳不如头佳。然大而缺天庭，终是贱品；圆而无串骨，半是孤僧；鼻骨犯眉，堂上不寿。颧骨与眼争，子嗣不立。此中贵贱，有毫厘千里之辨。</p>
<h2 id="第二刚柔">第二：刚柔</h2>
<p>既识神骨，当辨刚柔。刚柔，则五行生克之数，名曰"先天种子"，不足用补，有余用泄。消息与命相通，此其较然易见者。</p>
<p>五行有合法，木合火，水合木，此顺而合。顺者多富，即贵亦在浮沉之间。金与火仇，有时合火，推之水土者皆然，此逆而合者，其贵非常。然所谓逆合者，金形带火则然，火形带金，则三十死矣；水形带土则然，土形带水，则孤寡终老矣；木形带金则然，金形带木，则刀剑随身矣。此外牵合，俱是杂格，不入文人正论。</p>
<p>五行为外刚柔，内刚柔，则喜怒、跳伏、深浅者是也。喜高怒重，过目辄忘，近"粗"。伏亦不伉，跳亦不扬，近"蠢"。初念甚浅，转念甚深，近"奸"。内奸者，功名可期。粗蠢各半者，胜人以寿。纯奸能豁达，其人终成。纯粗无周密，半途必弃。观人所忽，十有九八矣。</p>
<h2 id="第三容貌">第三：容貌</h2>
<p>容以七尺为期，貌合两仪而论。胸腹手足，实接五行；耳目口鼻，全通四气。相顾相称，则福生；如背如凑，则林林总总，不足论也。</p>
<p>容贵"整"，"整"非整齐之谓。短不豕蹲，长不茅立，肥不熊餐，瘦不鹊寒，所谓"整"也。背宜圆厚，腹宜突坦，手宜温软，曲若弯弓，足宜丰满，下宜藏蛋，所谓"整"也。五短多贵，两大不扬，负重高官，鼠行好利，此为定格。他如手长于身，身过于体，配以佳骨，定主封侯；罗纹满身，胸有秀骨，配以妙神，不拜相即鼎甲矣。</p>
<p>貌有清、古、奇、秀之别，总之须看科名星与阴骘纹为主。科名星，十三岁至三十九岁随时而见；阴骘纹，十九岁至四十六岁随时而见。二者全，大物也；得一亦贵。科名星见于印堂眉彩，时隐时见，或为钢针，或为小丸，尝有光气，酒后及发怒时易见。阴骘纹见于眼角，阴雨便见，如三叉样，假寐时最易见。得科名星者早荣，得阴骘纹者迟发。二者全无，前程莫问。阴骘纹见于喉间，又主生贵子；杂路不在此路。</p>
<p>目者面之渊，不深则不清。鼻者面之山，不高则不灵。口阔而方禄千种，齿多而圆不家食。眼角入鬓，必掌刑名。顶见于面，终司钱谷：出贵征也。舌脱无官，橘皮不显。文人有伤左目，鹰鼻动便食人：此贱征也。</p>
<h2 id="第四情态">第四：情态</h2>
<p>容貌者，骨之余，常佐骨之不足。情态者，神之余，常佐神之不足。久注观人精神，乍见观人情态。大家举止，羞涩亦佳；小儿行藏，跳叫愈失。大旨亦辨清浊，细处兼论取舍。</p>
<p>有弱态，有狂态，有疏懒态，有周旋态。飞鸟依人，情致婉转，此弱态也。不衫不履，旁若无人，此狂态也。坐止自如，问答随意，此疏懒态也。饰其中机，不苟言笑，察言观色，趋吉避凶，则周旋态也。皆根其情，不由矫枉。弱而不媚，狂而不哗，疏懒而真诚，周旋而健举，皆能成器；反之，败类也。大概亦得二三矣。</p>
<p>前者恒态，又有时态。方有对谈，神忽他往；众方称言，此独冷笑；深险难近，不足与论情。言不必当，极口称是，未交此人，故意底毁；卑庸可耻，不足与论事。漫无可否，临事迟回；不甚关情，亦为堕泪。妇人之仁，不足与谈心。三者不必定人终身。反此以求，可以交天下士。</p>
<h2 id="第五须眉">第五：须眉</h2>
<p>"须眉男子"。未有须眉不具可称男子者。"少年两道眉，临老一付须。"此言眉主早成，须主晚运也。然而紫面无须自贵，暴腮缺须亦荣：郭令公半部不全，霍膘骁一副寡脸。此等间逢，毕竟有须眉者，十之九也。</p>
<p>眉尚彩，彩者，杪处反光也。贵人有三层彩，有一二层者。所谓"文明气象"，宜疏爽不宜凝滞。一望有乘风翔舞之势，上也；如泼墨者，最下。倒竖者，上也；下垂者，最下。长有起伏，短有神气；浓忌浮光，淡忌枯索。如剑者掌兵权，如帚者赴法常个中亦有征范，不可不辨。但如压眼不利，散乱多忧，细而带媚，粗而无文，是最下乘。</p>
<p>须有多寡，取其与眉相称。多者，宜清、宜疏、宜缩、宜参差不齐；少者，宜光、宜舰宜圆、宜有情照顾。卷如螺纹，聪明豁达；长如解索，风流荣显；劲如张戟，位高权重；亮若银条，早登廊庙，皆宦途大器。紫须剑眉，声音洪壮；蓬然虬乱，尝见耳后，配以神骨清奇，不千里封侯，亦十年拜相。他如"辅须先长终不利"、"人中不见一世穷"、"鼻毛接须多滞晦"、"短毙遮口饿终身"，此其显而可见者耳。</p>
<h2 id="第六声音">第六：声音</h2>
<p>人之声音，犹天地之气，轻清上浮，重浊下坠。始于丹田，发于喉，转于舌，辨于齿，出于唇，实与五音相配。取其自成一家，不必一一合调，闻声相思，其人斯在，宁必一见决英雄哉！</p>
<p>声与音不同。声主"张"，寻发处见；音主"敛"，寻歇处见。辨声之法，必辨喜怒哀乐；喜如折竹，怒如阴雷起地，哀如击薄冰，乐如雪舞风前，大概以轻为上。声雄者，如钟则贵，如锣则贱；声雌者，如雉鸣则贵，如蛙鸣则贱。远听声雄，近听悠扬，起若乘风，止如拍琴，上上。"大言不张唇，细言不露齿"，上也，出而不返，荒郊牛鸣。急而不达，深夜鼠嚼；或字句相联，喋喋利口；或齿喉隔断，喈喈混谈：市井之夫，何足比较？</p>
<p>音者，声之余也，与声相去不远，此则从细曲中见耳。贫贱者有声无音，尖巧者有音无声，所谓“禽无声,兽无音”是也。凡人说话，是声散在前后左右者是也。开谈多含情，话终有余响，不唯雅人，兼称国士；口阔无溢出，舌尖无窕音，不唯实厚，兼获名高。</p>
<h2 id="第七气色">第七：气色</h2>
<p>面部如命，气色如运。大命固宜整齐，小运亦当亨泰。是故光焰不发，珠玉与瓦砾同观；藻绘未扬，明光与布葛齐价。大者主一生祸福，小者亦三月吉凶。</p>
<p>人以气为主，于内为精神，于外为气色。有终身之气色，"少淡、长明、壮艳、老素"是也。有一年之气色，"春青、夏红、秋黄、冬白"是也。有一月之气色，"朔后森发，望后隐跃"是也。有一日之气色，"早青、昼满、晚停、暮静"是也。</p>
<p>科名中人，以黄为主，此正色也。黄云盖顶，必掇大魁；黄翅入鬓，进身不远；印堂黄色，富贵逼人；明堂素净，明年及第。他如眼角霞鲜，决利小考；印堂垂紫，动获小利，红晕中分，定产佳儿；两颧红润，骨肉发迹。由此推之，足见一斑矣。</p>
<p>色忌青，忌白。青常见于眼底，白常见于眉端。然亦不同：心事忧劳，青如凝墨；祸生不测，青如浮烟；酒色惫倦，白如卧羊；灾晦催人，白如傅粉。又有青而带紫，金形遇之而飞扬，白而有光，土庚相当亦富贵，又不在此论也。最不佳者："太白夹日月，乌鸟集天庭，桃花散面颊，预尾守地阁。"有一于此，前程退落，祸患再三矣。</p>
</div><div class="tags"><a href="/tags/自动生成/">自动生成</a><a href="/tags/book/">book+</a></div><div class="post-nav"><a class="pre" href="/2019/11/16/kl_book/004book/00-01古文/明-洪应明-菜根谭/">明-洪应明-菜根谭</a><a class="next" href="/2019/11/16/kl_book/004book/00-08钱穆/钱穆-八十忆双亲·师友杂忆/">钱穆-八十忆双亲·师友杂忆</a></div></div></div></div><div class="pure-u-1 pure-u-md-1-4"><div id="sidebar"><div class="widget"><div class="search-form"><input id="local-search-input" placeholder="Search" type="text" name="q" results="0"><div id="local-search-result"></div></div></div><div class="widget"><div class="widget-title"><i class="fa fa-folder-o"> 分类</i></div><ul class="category-list"><li class="category-list-item"><a class="category-list-link" href="/categories/00-00misc/">00-00misc</a><span class="category-list-count">11</span></li><li class="category-list-item"><a class="category-list-link" href="/categories/00-00国学/">00-00国学</a><span class="category-list-count">9</span></li><li class="category-list-item"><a class="category-list-link" href="/categories/00-01古文/">00-01古文</a><span class="category-list-count">15</span></li><li class="category-list-item"><a class="category-list-link" href="/categories/00-02古训/">00-02古训</a><span class="category-list-count">3</span></li><li class="category-list-item"><a class="category-list-link" href="/categories/00-03小说/">00-03小说</a><span class="category-list-count">38</span></li><li class="category-list-item"><a class="category-list-link" href="/categories/00-04学术/">00-04学术</a><span class="category-list-count">2</span></li><li class="category-list-item"><a class="category-list-link" href="/categories/00-05佛经/">00-05佛经</a><span class="category-list-count">1</span></li><li class="category-list-item"><a class="category-list-link" href="/categories/00-05南师/">00-05南师</a><span class="category-list-count">16</span></li><li class="category-list-item"><a class="category-list-link" href="/categories/00-06曾国藩/">00-06曾国藩</a><span class="category-list-count">3</span></li><li class="category-list-item"><a class="category-list-link" href="/categories/00-07金圣叹/">00-07金圣叹</a><span class="category-list-count">5</span></li><li class="category-list-item"><a class="category-list-link" href="/categories/00-08钱穆/">00-08钱穆</a><span class="category-list-count">9</span></li><li class="category-list-item"><a class="category-list-link" href="/categories/00-09历史/">00-09历史</a><span class="category-list-count">29</span></li><li class="category-list-item"><a class="category-list-link" href="/categories/00-10英文/">00-10英文</a><span class="category-list-count">9</span></li><li class="category-list-item"><a class="category-list-link" href="/categories/000misc/">000misc</a><span class="category-list-count">3</span></li><li class="category-list-item"><a class="category-list-link" href="/categories/001-make/">001.make</a><span class="category-list-count">1</span></li><li class="category-list-item"><a class="category-list-link" href="/categories/001-编程/">001.编程</a><span class="category-list-count">2</span></li><li class="category-list-item"><a class="category-list-link" href="/categories/001-网站/">001.网站</a><span class="category-list-count">10</span></li><li class="category-list-item"><a class="category-list-link" href="/categories/001install/">001install</a><span class="category-list-count">13</span></li><li class="category-list-item"><a class="category-list-link" href="/categories/001software/">001software</a><span class="category-list-count">1</span></li><li class="category-list-item"><a class="category-list-link" href="/categories/002memo/">002memo</a><span class="category-list-count">1</span></li><li class="category-list-item"><a class="category-list-link" href="/categories/002plan/">002plan</a><span class="category-list-count">1</span></li><li class="category-list-item"><a class="category-list-link" href="/categories/002usage/">002usage</a><span class="category-list-count">1</span></li><li class="category-list-item"><a class="category-list-link" href="/categories/003post/">003post</a><span class="category-list-count">1</span></li><li class="category-list-item"><a class="category-list-link" href="/categories/004book/">004book</a><span class="category-list-count">1</span></li><li class="category-list-item"><a class="category-list-link" href="/categories/p00其它/">p00其它</a><span class="category-list-count">1</span></li><li class="category-list-item"><a class="category-list-link" href="/categories/p01散文/">p01散文</a><span class="category-list-count">12</span></li><li class="category-list-item"><a class="category-list-link" href="/categories/p02读书/">p02读书</a><span class="category-list-count">2</span></li><li class="category-list-item"><a class="category-list-link" href="/categories/p03旅游/">p03旅游</a><span class="category-list-count">2</span></li><li class="category-list-item"><a class="category-list-link" href="/categories/p04财经/">p04财经</a><span class="category-list-count">1</span></li><li class="category-list-item"><a class="category-list-link" href="/categories/p05技术/">p05技术</a><span class="category-list-count">1</span></li><li class="category-list-item"><a class="category-list-link" href="/categories/p06历史/">p06历史</a><span class="category-list-count">2</span></li><li class="category-list-item"><a class="category-list-link" href="/categories/p07创投/">p07创投</a><span class="category-list-count">2</span></li><li class="category-list-item"><a class="category-list-link" href="/categories/p08写作/">p08写作</a><span class="category-list-count">1</span></li><li class="category-list-item"><a class="category-list-link" href="/categories/p09work/">p09work</a><span class="category-list-count">1</span></li><li class="category-list-item"><a class="category-list-link" href="/categories/welcome/">welcome</a><span class="category-list-count">1</span><ul class="category-list-child"><li class="category-list-item"><a class="category-list-link" href="/categories/welcome/hello/">hello</a><span class="category-list-count">1</span></li></ul></li></ul></div><div class="widget"><div class="widget-title"><i class="fa fa-star-o"> 标签</i></div><div class="tagcloud"><a href="/tags/001software/" style="font-size: 15px;">001software</a> <a href="/tags/hello/" style="font-size: 15px;">hello</a> <a href="/tags/book/" style="font-size: 15px;">book+</a> <a href="/tags/002memo/" style="font-size: 15px;">002memo</a> <a href="/tags/post/" style="font-size: 15px;">post+</a> <a href="/tags/000misc/" style="font-size: 15px;">000misc</a> <a href="/tags/自动生成/" style="font-size: 15px;">自动生成</a> <a href="/tags/002plan/" style="font-size: 15px;">002plan</a> <a href="/tags/001install/" style="font-size: 15px;">001install</a> <a href="/tags/002usage/" style="font-size: 15px;">002usage</a> <a href="/tags/001-编程/" style="font-size: 15px;">001.编程</a> <a href="/tags/001-网站/" style="font-size: 15px;">001.网站</a> <a href="/tags/001-make/" style="font-size: 15px;">001.make</a></div></div><div class="widget"><div class="widget-title"><i class="fa fa-file-o"> 最近文章</i></div><ul class="post-list"><li class="post-list-item"><a class="post-list-link" href="/2019/11/18/kl_book/004book/00-09历史/司马光-资治通鉴-23-01-周-原本/">司马光-资治通鉴-23-01-周-原本</a></li><li class="post-list-item"><a class="post-list-link" href="/2019/11/18/kl_book/004book/00-09历史/柏杨-中国人史纲-6-5/">柏杨-中国人史纲-6-5</a></li><li class="post-list-item"><a class="post-list-link" href="/2019/11/18/kl_book/004book/00-00misc/叶开-这才是中国最好的语文书-散文分册/">叶开-这才是中国最好的语文书-散文分册</a></li><li class="post-list-item"><a class="post-list-link" href="/2019/11/18/kl_book/004book/00-09历史/司马光-资治通鉴-23-08-晋2-原本/">司马光-资治通鉴-23-08-晋2-原本</a></li><li class="post-list-item"><a class="post-list-link" href="/2019/11/18/kl_book/004book/00-01古文/古文观止-白话注释译文-4-1/">古文观止-白话注释译文-4-1</a></li><li class="post-list-item"><a class="post-list-link" href="/2019/11/18/kl_book/004book/00-07金圣叹/金圣叹-批评水浒传-4-1/">金圣叹-批评水浒传-4-1</a></li><li class="post-list-item"><a class="post-list-link" href="/2019/11/18/kl_book/004book/00-03小说/明朝那些事儿-7-1/">明朝那些事儿-7-1</a></li><li class="post-list-item"><a class="post-list-link" href="/2019/11/18/kl_book/004book/00-03小说/明朝那些事儿-7-5/">明朝那些事儿-7-5</a></li><li class="post-list-item"><a class="post-list-link" href="/2019/11/18/kl_book/004book/00-03小说/王实甫-西厢记-2-1-小说版/">王实甫-西厢记-2-1-小说版</a></li><li class="post-list-item"><a class="post-list-link" href="/2019/11/18/kl_book/004book/00-00misc/孙绍振-解读经典散文-3-2/">孙绍振-解读经典散文-3-2</a></li></ul></div></div></div><div class="pure-u-1 pure-u-md-3-4"><div id="footer">Copyright © 2022 <a href="/." rel="nofollow">⍟曾经走过👣.</a></div></div></div><a class="show" id="rocket" href="#top"></a><script type="text/javascript" src="/js/totop.js?v=0.0.0" async></script><script type="text/javascript" src="//lib.baomitu.com/fancybox/3.5.7/jquery.fancybox.min.js" async></script><script type="text/javascript" src="/js/fancybox.js?v=0.0.0" async></script><link rel="stylesheet" type="text/css" href="//lib.baomitu.com/fancybox/3.5.7/jquery.fancybox.min.css"><script type="text/javascript" src="/js/search.js?v=0.0.0"></script><script>var search_path = 'search.xml';
if (search_path.length == 0) {
   search_path = 'search.xml';
}
var path = '/' + search_path;
searchFunc(path, 'local-search-input', 'local-search-result');
</script><script type="text/javascript" src="/js/codeblock-resizer.js?v=0.0.0"></script><script type="text/javascript" src="/js/smartresize.js?v=0.0.0"></script></div></body></html>